Lotnictwo sformowano po uzyskaniem niepodległości 5 lipca 1962 roku wraz z powstaniem Narodowej Armii Ludowej Algierii, wywodzącej się z Armée de Libération Nationale, chociaż planowanie rozpoczęto podczas wojny algierskiej z Francją w 1956 roku, a szkolenie personelu prowadzono od 1958 roku w krajach arabskich i komunistycznych.
Od 1962 Algieria otrzymała od ZSRR używane wyposażenie, w tym 10 śmigłowców Mi-4 w 1962, w latach 1963-1965 samoloty bojowe: 15 MiG-15bis, 20 MiG-17 i 20 szkolnych MiG-15UTI oraz od 1965 samoloty transportowe: 8 Ił-14 Crate i 8 An-12 Cub. Niewielką liczbę maszyn, w tym MiG-15 i Jak-11 w latach 60. podarował też Egipt. W latach 1965-1967 z ZSRR dostarczono dalsze 30 MiG-17 i 30 Mi-4 oraz 48 ponaddźwiękowych MiG-21F-13 Fishbed-C i 12 samolotów bombowych Ił-28 Beagle. W 1966 otrzymano pierwsze baterie przeciwlotnicze typu S-75 Dwina. W 1969 zakupiono 4 transportowce Ił-18 Coot, a w 1972 śmigłowce Mi-6T Hook. Znaczącą modernizację lotnictwo przeszło w latach 70. wraz z dostawami 30 samolotów szturmowych Su-7BMK/U od 1972 roku, 35 śmigłowców transportowych Mi-8T w latach 1975-1985. Między 1976 i 1979 pozyskano 11 holenderskich F-27 Friendship i 2 F-28 Fellowship. W latach 1977-1978 do Algierii trafiło 86 myśliwców MiG-21MF/UM i 32 szturmowe Su-20. Między 1978 i 1980 dostarczono 65 MiG-23 w wersjach myśliwskiej MS, szturmowej BN oraz treningowej UB oraz 9 rozpoznawczych MiG-25RB Foxbat-B, a w 1979 20 myśliwskich MiG-25P Foxbat-A i treningowych MiG-25U. W latach 1979-1981 nowymi systemami przeciwlotniczymi stały się 40 9K31 Strzała-1 i 20 9K33 Osa. Zakupy w latach 80. obejmowały głównie 15 MiG-21bis (1981), 18 śmigłowców szturmowych Mi-24D (od 1981), 10 baterii 2K12 Kub i 5 systemu S-125M (od 1982), 32 czechosłowackie L-39ZA (od 1987), 9 transportowych Ił-76M i śmigłowce Mi-2 (od 1989). Przed upadkiem ZSRR w 1991 do kraju dostarczono jeszcze 10 Su-24. W latach 1981-1990 zakupiono także 20 transportowców Lockheed C-130 Hercules w wersjach H, H-30 i L-100-30 produkcji amerykańskiej.
W 1994 roku w obronie kraju służyły 3 eskadry samolotów MiG-21 Fishbed, a także jednostka wyposażona w samoloty MiG-25 Foxbat w wersji rozpoznania strategicznego MiG-25 oraz szkolenia operacyjnego MiG-25C. Zadania szturmowe wypełniały samoloty MiG-17F Fresco, MiG-23 Flogger, Su-20 Fitter-C Su-7 Fitter-A oraz śmigłowce Mi-24 Hind Mi-8 Hip i Mi-4 Hound w liczbie po 24 sztuki każdy. Zadania transportowe pełniło 20 samolotów Lockheed C-130 Hercules oraz samoloty produkcji radzieckiej An-12 Cub, An-26 Curl oraz 4 samoloty typu Ił-76 Candid. Na wyposażeniu znajdowały się także 2 samoloty F-27 Friendship 400M służące celom patrolowym.
W 2006 roku zawarto kontrakt na 28 myśliwców Su-30MKA, następnie w 2010 roku podpisano kontrakt na 16 dodatkowych maszyn, a w 2015 roku zamówiono kolejną partię 14 maszyn[1][2]. W 2016 roku podpisano kontrakt na 12 samolotów szturmowych Su-32[3][4][5]
11 lutego 2014 w katastrofie algierskiego C-130H-30 zginęły 102 osoby[6]. 13 października 2014 roku w prowincji Djelfa rozbił się bombowiec frontowy Su-24 dwaj członkowie jego załogi zginęli. 11 listopada 2014 roku około godz. 18:30 podczas rutynowego lotu treningowego rozbił się myśliwiec MiG-25 pilot zdołał się katapultować i przeżył.[7] W 2018 roku doszło do katastrofy Ił-76MD w której zginęło 257 osób.
Urodził się 31 marca 1890 w Czeremoszni jako Tomasz Czupryk[2][3]. Od 1904 kształcił się w C. K. Gimnazjum w Złoczowie, gdzie w 1908 ukończył IV klasę[4][5][6][7]. W 1908 we Lwowie wstąpił do zakonu franciszkanów (Zakon Braci Mniejszych Konwentualnych)[2][3]. Od 1908 do 1909 odbył nowicjat (razem z nim bracia Wenanty Katarzyniec i Innocenty Guz)[3]. 8 grudnia 1912 złożył śluby wieczyste[3]. Odbywał studia filozoficzne i teologiczne w Wyższym Seminarium Duchownym Franciszkanów w Krakowie[3]. 11 czerwca 1916 w Krakowie otrzymał sakrament święceń kapłańskich z rąk bp. Adama Sapiehy[2][3].
W trakcie I wojny światowej posługiwał jako kapelan w szeregach c. i k. armii[3]. W niepodległej Rzeczypospolitej pracował w konwentach franciszkańskich: w Czyszkach (od 1918 do 1919), w kościele Podwyższenia Krzyża Świętego Radomsku (od 1919 do 1920)[8], w klasztorze i kościele Matki Bożej Anielskiej w Grodnie (od 1920 do 1921)[3], gdzie pełnił funkcję wikarego i ekonoma klasztoru[2][9]. Podczas wojny polsko-bolszewickiej mimo najazdu agresorów i zagrożenia od lipca 1920 pozostawał w konwencie wraz z gwardianem o. Błażejem Justvanem, zaś po ich wkroczeniu do klasztoru 25 sierpnia zdołał zbiec z klasztoru (w tym czasie o. Błażej został zatrzymany, a po torturach zamordowany)[2]. Od tego czasu przez około miesiąc, z uwagi na jego poszukiwanie i na ciążący na nim wyrok śmierci ze strony bolszewików, ukrywał się w przebraniu służącego we wsi Adamowicze[3][9]. We wrześniu powrócił do grodzieńskiego klasztoru wraz z Wojskiem Polskim[2][3][9].
W 1921 objął funkcję mistrza nowicjatu, którą pełnił w kolejnych latach; w klasztorze we Lwowie, w klasztorze franciszkanów w Kalwarii Pacławskiej i w klasztorze franciszkanów w Łagiewnikach do 1927[3]. Od 1927 do 1933 przez dwie kadencje sprawował urząd prowincjała prowincji polskiej[2][3] (tytułowany także jako prowincjał oo. franciszkanów w Polsce[10]). W tym czasie działał na rzecz odnowy życia zakonnego, jak również prowadzenia w klasztorach biblioteka i kronik[3]. W trakcie jego urzędowania został odzyskany klasztor w Gnieźnie (1928), podjęto wydawanie czasopisma (od 1931 jako „Wieści z Prowincji”, krótko jako „Wiadomości z Prowincjatu”, później na stałe pod nazwą „Wiadomości z Prowincji”)[3]. Udzielał wsparciu o. Maksymilianowi Kolbe w zakresie rozwoju infrastruktury zakonu w Polsce oraz podjęcia pracy misyjnej poza granicami[3]. W tym czasie zostało założone osiedle Niepokalanów (pierwotnie o. Maksymilian planował nadać osiedlu nazwę „Zagroda Niepokalanej”, jednak o. Kornel przekonał go do nazwy Niepokalanów)[11], gdzie wybudowano klasztor w (poświęcony przez o. Kornela 8 grudnia 1927 w uroczystość Niepokalanego Poczęcia Najświętszej Maryi Panny[12][13]). Po drugim wyborze na urząd prowincjała w 1930 postanowił o założeniu misji franciszkanów w Japonii, gdzie skierował pierwszych zakonników i dokąd sam również pragnął wyjechać[2][3]. Na kapitule zakonnej 20 lipca 1933 został mianowany przełożonym franciszkańskiej misji w Japonii[2]. Po opuszczeniu Niepokalanowa wspólnie z o. Maksymilianem Kolbem od 8 września 1933 (uroczystość Narodzenia Najświętszej Maryi Panny) płynął statkiem SS Conte Rosso z Wenecji na Daleki Wschód, a 4 października tego roku (wspomnienie kościelne św. Franciszka z Asyżu) dotarł do Nagasaki[14][15][2][16]. Po przybyciu obaj zakonnicy złożyli wizytę biskupowi archidiecezji Nagasaki J.K. Hayasace[17]. W grudniu 1933 objął funkcję przełożonego misji franciszkańskiej[18][19][2] (Klasztor Franciszkanów w Nagasaki, tzw. „japoński Niepokalanów” – jap. „Mugenzai No Sono”[20][21]), zaś stanowisko gwardiana sprawował[22][21] do 1936[3]. Ponadto na miejscu był magistrem kleryków, administratorem wydawnictwa, wykładowcą teologii moralnej, prawa zakonnego i liturgiki[3]. W tym okresie (1934, 1935) głosił także nauki rekolekcyjne w Harbinie[23] oraz przebywał w miastach Stanów Zjednoczonych z prelekcjami na temat misji w Japonii[21]. W okresie swojego kierownictwa w Nagasaki rozwinął misję (w 1. poł. 1936 było tam 5 księży i 24 braci), przy której założono szkołę niedzielną[24], w kwietniu 1936 otwarto seminarium duchowne (wówczas kształciło się 20 studentów japońskich), a „Rycerz Niepokalanej” w języku japońskich ukazywał się w nakładzie 65 tys. egzemplarzy[21]. W korespondencji do współbraci w Polsce w 1934 Czupryk sugerował także możliwość podjęcia pracy misyjnej w sąsiedniej Korei[25]. Powróciwszy do kraju podczas kapituły zakonnej w lipcu 1936 został wybrany na stanowisko gwardiana klasztoru franciszkanów w Poznaniu[26][27], które sprawował do 1939[28][3].
Podczas II wojny światowej początkowo mieszkał w Warszawie, a od 1942 we Lwowie[3]. Tam od 1943 do 1946 sprawował urząd komisarza generalnego tj. przełożonego utworzonego 11 marca 1940 Komisariatu Lwowskiego[3]. Po wojnie był gwardianem w Gnieźnie od 1947 do 1948, następnie w klasztorze franciszkanów w Krakowie od 1950 do 1953, w klasztorze w Głogówku od 1965 do 1968[3]. W 1975 zamieszkał w Radomsku[3]. W tym mieście zmarł 6 czerwca 1988 w wieku 98 lat[3].
W latach 50. XX wieku wyznał, iż w połowie sierpnia 1941 we Lwowie, gdy już dowiedział się o zatrzymaniu przez Niemców o. Maksymiliana Kolbego, doznał jego objawienia który miał do niego przemówić słowami „Zbliżam się do Boga”[29]. Po latach o. Korneli przyznał, że za życia o. Maksymiliana widział w nim świętego, mimo że przed 1939 rokiem nikt (także współbracia zakonni) nie spodziewał się, że może zostać świętym